Il ritorno dei playout di Serie B fra Sampdoria e Salernitana è stato rinviato al 22 giugno per l'intossicazione di alcuni calciatori - Il Post

bits
Sport
Martedì 17 giugno 2025
Il ritorno dei playout di Serie B fra Sampdoria e Salernitana è stato rinviato al 22 giugno per l’intossicazione di alcuni calciatori
Condividi
Condividi
Facebook
X (Twitter)
Email
Whatsapp
Regala il Post
Una partita fra Salernitana e Sampdoria il 9 maggio 2025 (Simone Arveda/Getty Images)
La Serie B di calcio maschile
ha annunciato
che la partita di ritorno dei playout fra Sampdoria e Salernitana per decidere chi sarà retrocessa in Serie C è stata posticipata a domenica 22 giugno alle 20:30. La partita era inizialmente prevista per venerdì 20 giugno, ma è stata rimandata a causa
dell’intossicazione alimentare
avuta da 21 persone tra giocatori e membri dello staff della Salernitana, probabilmente a causa di un pasto al sacco mangiato prima di tornare a Salerno da Genova, dove si era giocata la partita di andata (vinta 2-0 dalla Sampdoria).
La partita è molto attesa, anche perché la Sampdoria rischia di essere
retrocessa
in Serie C per la prima volta nella sua storia. La retrocessione era in realtà già stata stabilita dalla classifica finale del campionato, ma
una penalizzazione
assegnata a maggio
al Brescia
aveva permesso alla squadra di giocare ai playout e
provare a rimanere in Serie B
.
Tag:
salernitana
-
sampdoria
-
serie b