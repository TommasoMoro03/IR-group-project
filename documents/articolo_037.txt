La storia incredibile del Gattopardo, a Talk - Il Post

Blog
Venerdì 30 maggio 2025
La storia incredibile del Gattopardo, a Talk
Il 15 giugno a Verona Francesco Piccolo racconterà come uno dei romanzi italiani più famosi al mondo quasi non fu pubblicato, e le tantissime cose che successero poi: ci sono biglietti disponibili
Condividi
Condividi
Facebook
X (Twitter)
Email
Whatsapp
Regala il Post
Francesco Piccolo durante il monologo "Il Gattopardo. Una storia incredibile".
Caricamento player
Nel 1958 Feltrinelli pubblicò
Il Gattopardo
. Il suo autore, Giuseppe Tomasi di Lampedusa, era morto l’anno prima e il libro era stato rifiutato da tutti gli editori a cui era stato proposto, ma quando fu infine pubblicato ebbe un enorme successo in tutto il mondo, diventando uno dei romanzi italiani più importanti e popolari.
La storia della scrittura e della pubblicazione del libro è al centro di
Il Gattopardo. Una storia incredibile
, il monologo teatrale di Francesco Piccolo che chiuderà Talk,
la giornata di incontri organizzata dal Post
domenica 15 giugno al Teatro Filarmonico di Verona (
qui i biglietti per lo spettacolo
).
Piccolo racconta con le sue abilità narrative e brillantezze come Tomasi di Lampedusa arrivò a scrivere il romanzo, le circostanze che portarono alla pubblicazione e cosa successe dopo, quando il libro diventò un caso editoriale e il modo rocambolesco con cui fu adattato per il cinema da Luchino Visconti. Lo spettacolo insegna e spiega tante cose del libro e della storia italiana, è un modo per rileggere un romanzo che continua a parlarci ancora oggi e per capire come certi libri resistano al tempo.
Francesco Piccolo è scrittore, vincitore del Premio Strega con
Il desiderio di essere come tutti,
autore dei famosi
Momenti di trascurabile felicità
e sceneggiatore della serie tv
L’amica geniale.
Il suo spettacolo ha debuttato a febbraio e domenica 15 giugno chiuderà la giornata del primo Talk del Post a Verona.
Qui si possono acquistare i biglietti
, e c’è uno sconto per abbonate e abbonati del Post, che possono trovare nella loro area personale sul sito. Lo spettacolo comincerà alle 21.
Tag:
francesco piccolo
-
il gattopardo
-
talk
Mostra i commenti