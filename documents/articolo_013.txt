Come sono andati i referendum sul lavoro e sulla cittadinanza - Il Post

Live
lunedì 9 giugno 2025
Come sono andati i referendum sul lavoro e sulla cittadinanza
Nessuno ha raggiunto il quorum, ma uno è andato particolarmente male
Condividi
Condividi
Facebook
X (Twitter)
Email
Whatsapp
Regala il Post
(Roberto Monaldo / LaPresse)
Com’era prevedibile, i referendum su lavoro e cittadinanza non hanno raggiunto il quorum necessario perché fossero validi. Ma domenica e lunedì si è votato anche per le elezioni comunali in diverse città italiane. Il
Post
ha seguito tutto con questo liveblog.
Aggiornamenti più importanti
8 giorni fa
Un punto sui risultati di ogni quesito
8 giorni fa
L’affluenza, regione per regione
8 giorni fa
Siamo già agli sfottò
8 giorni fa
«AVETE PERSO»
8 giorni fa
Come andò le altre volte
8 giorni fa
Cosa sappiamo sull’affluenza, intanto
8 giorni fa
Le altre elezioni per cui si sta votando
8 giorni fa
Cosa ci facciamo qui: un ripasso
Live Blog
20:30
9 giugno 2025
Buonanotte
La copertura del Post con aggiornamenti costanti sui risultati dei referendum e delle elezioni comunali per oggi finisce qui. Trovate già diversi articoli per approfondire tutto sulla homepage del Post, e domani mattina ce ne saranno altri. Buonanotte.
Condividi
Condividi
Facebook
X (Twitter)
Email
Whatsapp
Regala il Post
20:25
9 giugno 2025
Un referendum è andato peggio degli altri
Nessuno dei referendum sul lavoro e sulla cittadinanza ha raggiunto il quorum: in totale hanno votato circa 14 milioni di persone, molte meno delle oltre 25,5 milioni che servivano per rendere valida l’abrogazione di alcune leggi, come chiedevano i promotori dei quesiti. In Italia l’affluenza è stata di poco più del 30 per cento, ma contando anche i voti degli italiani all’estero il dato definitivo rimarrà di poco sotto la soglia del 30 per cento, in qualsiasi caso un risultato lontanissimo dal quorum.
Qui il riassunto di come è andata oggi, e perché il quesito sulla cittadinanza è andato peggio degli altri:
Il referendum sulla cittadinanza è andato molto peggio del previsto
Non solo non ha raggiunto il quorum, ma molte persone hanno votato contro
Leggi l'articolo
Condividi
Condividi
Facebook
X (Twitter)
Email
Whatsapp
Regala il Post
20:13
9 giugno 2025
Il voto per le comunali, infine
Domenica e lunedì oltre ai referendum c’è stato anche il ballottaggio in 13 comuni italiani: i più importanti erano Taranto e Matera, gli unici capoluoghi di provincia. A Taranto
ha vinto
Pietro Bitetti, del centrosinistra, mentre a Matera il nuovo sindaco è Antonio Nicoletti, del centrodestra. Gli scrutini sono stati completati solo in quattro comuni, ma
si conoscono già
molti vincitori.
Sempre ieri e oggi si è votato per il primo turno delle amministrative in sette comuni della Sardegna. Tolti i due comuni in cui c’era un solo candidato sindaco (Oniferi e Cardedu) e quello in cui gli elettori
hanno boicottato
l’elezione, negli altri quattro gli scrutini sono ancora parecchio indietro: si aspetta soprattutto il risultato di Nuoro, l’unica città. I risultati ancora molto parziali dicono che è davanti Emiliano Fenu, del centrosinistra.
Condividi
Condividi
Facebook
X (Twitter)
Email
Whatsapp
Regala il Post
19:34
9 giugno 2025
Per Elly Schlein e Maurizio Landini non sarà una passeggiata
Il quorum ai cinque referendum non è stato neanche lontanamente raggiunto, e gli altri risultati rivendicati dal PD si basano su spiegazioni deboli e contorte. Difendere quindi questi risultati sarà piuttosto difficile:
Per Elly Schlein e Maurizio Landini sarà difficile difendere i risultati dei referendum
Il quorum non è stato neanche lontanamente raggiunto, e gli altri risultati rivendicati dal PD si basano su spiegazioni deboli e contorte
Leggi l'articolo
Condividi
Condividi
Facebook
X (Twitter)
Email
Whatsapp
Regala il Post
19:16
9 giugno 2025
A Nuoro qualcosa si muove
A Nuoro, in Sardegna, risulta al momento una sezione scrutinata su 44. Secondo questo primo, parzialissimo dato è in vantaggio Emiliano Fenu, che è a capo di una vasta coalizione di centrosinistra. I giornali sardi (
Unione Sarda
e
La Nuova Sardegna
) hanno in verità già
ottenuto
i risultati parziali di qualche altra sezione, che confermano comunque il vantaggio di Fenu. Gli altri tre candidati sindaci sono Giuseppe Luigi Cucca, Lisetta Bidoni e Domenico Mele.
Condividi
Condividi
Facebook
X (Twitter)
Email
Whatsapp
Regala il Post
18:40
9 giugno 2025
Alla fine a Bisegna ha vinto Donato Buccini
Con 90 voti Donato Buccini della lista “Cambiamenti per il comune di Bisegna” ha battuto Maurizio Conte della lista “La rondine”, che invece ne ha presi 81, ed è diventato il nuovo sindaco di Bisegna. Anche a Bisegna, che è un piccolo comune in provincia dell’Aquila, in Abruzzo, c’era il ballottaggi: al primo turno Buccini e Conte avevano ottenuto 83 voti ciascuno. Ma questa forse era la cosa meno bizzarra tra quelle successe da quelle parti in queste elezioni.
Ne avevamo raccontate altre qui:
Le elezioni pazze di un piccolo comune abruzzese
A Bisegna c'erano 25 candidati sindaci, quasi tutti poliziotti, talvolta con proposte irricevibili: una ragione c'è
Leggi l'articolo
Condividi
Condividi
Facebook
X (Twitter)
Email
Whatsapp
Regala il Post
18:20
9 giugno 2025
Chi è Antonio Nicoletti
Ha 50 anni, è un ingegnere che ha a lungo lavorato negli enti pubblici della Basilicata. Dal 2015 al 2019 è stato un dirigente del comune di Matera durante l’amministrazione comunale guidata da Raffaello De Ruggieri (centrodestra), negli anni in cui la città si preparava a diventare capitale europea della cultura. Tra le altre cose è poi stato direttore dell’Azienda di promozione territoriale (Apt) della Basilicata fino a pochi mesi fa ed è poi diventato direttore di Fondazione Matera-Basilicata 2019.
A queste elezioni amministrative era sostenuto da sei liste: Fratelli d’Italia, Forza Italia, I Love Sud, La scelta giusta, Unione di Centro e Matera Capitale. Nell’ultima settimana di campagna elettorale lo scontro con Cifarelli era diventato molto acceso, e aveva tralasciato i temi principali di cui si era discusso prima del primo turno (turismo, cultura, trasporti, lavoro, tra gli altri), riducendosi un po’ a un battibecco tra i due.
Condividi
Condividi
Facebook
X (Twitter)
Email
Whatsapp
Regala il Post
18:08
9 giugno 2025
Il nuovo sindaco di Matera è Antonio Nicoletti
Secondo i calcoli di YouTrend c’è anche il sindaco di Matera: è Antonio Nicoletti, candidato del centrodestra, che si era conteso la vittoria con Roberto Cifarelli, sostenuto da una coalizione eterogenea.
Condividi
Condividi
Facebook
X (Twitter)
Email
Whatsapp
Regala il Post
18:05
9 giugno 2025
Dove è stato raggiunto il quorum
I dati dell’affluenza a livello comunale elaborati da YouTrend mostrano che il quorum è stato raggiunto in solo 28 comuni su 7.896. Sì, sono così pochi e piccoli che sulla mappa si fa fatica a vederli.
Condividi
Condividi
Facebook
X (Twitter)
Email
Whatsapp
Regala il Post
17:41
9 giugno 2025
A Goni non hanno praticamente votato
A Goni, un comune con poco più di 400 abitanti nel sud-est della Sardegna, al primo turno di queste elezioni comunali non ha votato praticamente nessuno. Si votava domenica 8 e lunedì 9 giugno, e l’affluenza è stata dell’1,54 per cento (quindi 6 o 7 persone): con tutta probabilità non c’entrano errori di conteggi né un disinteresse generale verso la politica degli abitanti di Goni, ma una precisa scelta di elettori ed elettrici di boicottare l’elezione (alle ultime comunali per esempio votò il 77 per cento degli aventi diritto).
Il piccolo comune sardo in cui non ha votato quasi nessuno
Alle elezioni comunali a Goni c'era un solo candidato sindaco, eppure non è bastato perché vincesse
Leggi l'articolo
Condividi
Condividi
Facebook
X (Twitter)
Email
Whatsapp
Regala il Post
17:33
9 giugno 2025
Un punto sui risultati di ogni quesito
A conteggio quasi concluso è ormai delineato il risultato dei referendum su lavoro e cittadinanza, comunque non validi perché nessuno dei quesiti è riuscito a raggiungere il quorum.
Nel primo, relativo al reintegro per i licenziamenti illegittimi,
l’
89% ha votato sì, l’11% no
.
In quello sui licenziamenti e sui limiti dell’indennità
l’87,5% sì, il 12,5% no
.
Per il quesito sulla tutela dei contratti a termine
l’89% ha votato sì, l’11% no
.
Il quesito sulla responsabilità degli infortuni sul lavoro ha raccolto
l’
87% di sì, e il 13% di no.
L’ultimo, quello relativo alla cittadinanza, è l’unico in cui le percentuali sono piuttosto diverse:
65% di sì e 35% di no
. Quest’ultimo quesito chiedeva di ridurre l’attesa da 10 a 5 anni per la concessione della cittadinanza italiana alle persone straniere provenienti da paesi al di fuori dell’Unione Europea. È anche il quesito su cui c’è stata più mobilitazione, soprattutto tra i giovani e online. I partiti del centrosinistra speravano che questo referendum potesse convincere molte persone a votare, invece non solo non è stato raggiunto il quorum, ma molti elettori si sono schierati apertamente contro la proposta di concedere più facilmente la cittadinanza italiana.
Cosa succede se passa il “Sì” al referendum per la cittadinanza
Come funzionano le regole attuali, cosa cambierebbe e quante persone sarebbero coinvolte (meno di quel che si dice, ma è complicato)
Leggi l'articolo
Condividi
Condividi
Facebook
X (Twitter)
Email
Whatsapp
Regala il Post
17:20
9 giugno 2025
Comuni sardi non pervenuti
Non ci sono ancora dati sugli scrutini nei sette comuni sardi in cui si è votato per il primo turno delle elezioni amministrative. Non è chiaro perché.
(Da Eligendo, il portale del ministero dell’Interno che pubblica i dati elettorali in tempo reale)
Condividi
Condividi
Facebook
X (Twitter)
Email
Whatsapp
Regala il Post
17:14
9 giugno 2025
Conte chiede rispetto per chi è andato a votare
Il leader del Movimento 5 Stelle, Giuseppe Conte, ha chiesto alla destra di rispettare i 15 milioni di cittadini che sono andati a votare e in particolare i 12 milioni che hanno chiesto maggiori tutele per il posto di lavoro. «
Noi saremo sempre dalla loro parte, dalla parte giusta. E porteremo avanti la battaglia per loro in Parlamento», ha scritto Conte aggiungendo che «se vi sembrano numeri insignificanti, considerate che è lo stesso numero di votanti (anzi alla fine potrebbero essere anche di più) con cui la maggioranza Meloni è arrivata al governo».
Condividi
Condividi
Facebook
X (Twitter)
Email
Whatsapp
Regala il Post
16:49
9 giugno 2025
Finalmente l’affluenza definitiva in Italia
Quasi quattro ore dopo l’inizio dei conteggi è arrivato il dato definitivo dell’affluenza ai referendum in Italia: è stata del 30,58 per cento. A questi voti vanno aggiunti quelli degli italiani all’estero, che secondo le prime rilevazioni sono pochissimi e abbasseranno ulteriormente l’affluenza complessiva. In ogni caso i referendum non hanno raggiunto la soglia necessaria affinché siano validi perché per raggiungere il quorum serviva il voto della maggioranza degli aventi diritto, cioè più di circa 25 milioni e mezzo di persone.
Condividi
Condividi
Facebook
X (Twitter)
Email
Whatsapp
Regala il Post
16:38
9 giugno 2025
A Matera Nicoletti per ora è in vantaggio
Antonio Nicoletti, il candidato di centrodestra, è avanti al ballottaggio di Matera con circa il 52 per cento dei voti. L’altro candidato, Roberto Cifarelli (sostenuto da una coalizione piuttosto eterogenea), è sul 48 per cento. Si tratta di un dato ancora parziale, conteggiato con 13 sezioni scrutinate su 62.
Condividi
Condividi
Facebook
X (Twitter)
Email
Whatsapp
Regala il Post
16:34
9 giugno 2025
Chi è il nuovo sindaco di Taranto Pietro Bitetti
Ha 51 anni, lavora come dirigente nell’azienda di famiglia e ha già una lunga esperienza politica in comune e in provincia. Ha fatto l’assessore in comune, il consigliere delegato in provincia, il consigliere comunale e fino allo scorso 7 novembre, quando
è stata votata
una mozione di sfiducia nei suoi confronti, è stato presidente del consiglio comunale. Nel 2017 si era già candidato sindaco con sette liste civiche orientate al centrosinistra, ma si era fermato all’8,19 per cento dei voti.
A queste elezioni è sostenuto da una coalizione ampia, composta da otto liste: Partito Democratico, Alleanza Verdi e Sinistra, Socialismo XXI-Possibile, Per Bitetti, Demos, Unire Taranto, Democrazia Cristiana, Partito Liberal Democratico e CON. Non c’è il Movimento 5 Stelle, che al primo turno sosteneva la giornalista Annagrazia Angolano. Al primo turno aveva preso il 37,4 per cento dei voti.
Condividi
Condividi
Facebook
X (Twitter)
Email
Whatsapp
Regala il Post
16:32
9 giugno 2025
Elly Schlein dice che è la destra, ad aver perso
Nel suo primo commento ai risultati del referendum, la leader del PD Elly Schlein ha detto che il centrosinistra è contento di aver portato ai seggi 14 milioni di persone, mentre la destra esulta per chi non è andato a votare. «Ne riparliamo alle prossime politiche», ha detto Schlein, secondo cui la destra ha poco da festeggiare perché hanno votato più elettori di quelli che hanno votato la destra alle ultime elezioni politiche, nel 2022.
«Quando più gente di quella che ti ha votato ti chiede di cambiare una legge dovresti riflettere invece che deriderla», ha detto. «E oggi la destra ha perso, dopo Genova, Assisi e Ravenna, anche a Taranto. La politica che tifa l’astensione si fa male da sola, è sempre importante quando gli elettori si possono esprimere. E noi continueremo a fare una grande campagna democratica per ridurre l’astensionismo e costruire un’alternativa».
Condividi
Condividi
Facebook
X (Twitter)
Email
Whatsapp
Regala il Post
16:24
9 giugno 2025
Pietro Bitetti è il nuovo sindaco di Taranto
Secondo i calcoli del sito di rilevazione statistica YouTrend, è già possibile dire che il nuovo sindaco di Taranto è Pietro Bitetti, il candidato del centrosinistra.
Condividi
Condividi
Facebook
X (Twitter)
Email
Whatsapp
Regala il Post
16:07
9 giugno 2025
L’affluenza, regione per regione
I dati sull’affluenza diffusi dal ministero dell’Interno dicono che sono andate a votare più persone nelle regioni del Centro-Nord e meno al Sud, come si può notare dalla mappa. Le regioni con l’affluenza più alta sono state la Toscana, l’Emilia-Romagna e il Piemonte, mentre quelle con il dato più basso sono state Calabria, Sicilia e Trentino-Alto Adige.
Condividi
Condividi
Facebook
X (Twitter)
Email
Whatsapp
Regala il Post
15:55
9 giugno 2025
Cosa ha detto Matteo Renzi
Secondo Matteo Renzi, il leader di Italia Viva, i quesiti dei referendum sul lavoro erano troppo ideologici, e per questo motivo non è stato raggiunto il quorum. Renzi aveva invitato a votare “No” ai quesiti che chiedevano di abrogare parte del Jobs Act, la legge sul lavoro approvata dal centrosinistra durante il suo governo.
Condividi
Condividi
Facebook
X (Twitter)
Email
Whatsapp
Regala il Post