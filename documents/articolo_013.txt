Lo scrittore e giornalista statunitense William Langewiesche è morto a 70 anni - Il Post

bits
Cultura
Martedì 17 giugno 2025
Lo scrittore e giornalista statunitense William Langewiesche è morto a 70 anni
Condividi
Condividi
Facebook
X (Twitter)
Email
Whatsapp
Regala il Post
William Langewiesche nel 2005 (LEONARDO CENDAMO/GRAZIANERI/GETTY)
Lo scrittore e giornalista statunitense William Langewiesche,
prolifico autore di saggi e reportage
su temi come il mercato illegale di tecnologia atomica e l’impiego militare dei droni, è
morto
a 70 anni a causa delle complicazioni di un cancro alla prostata. A lungo collaboratore di testate come l’
Atlantic
,
Vanity Fair
e il
New York Times Magazine
, Langewiesche era conosciuto per il suo stile di scrittura asciutto e per la capacità di spiegare con chiarezza argomenti molto complessi.
I suoi reportage raccontavano spesso (ma non esclusivamente) di gravi incidenti o eventi drammatici: tra i suoi principali interessi c’era la storia dell’aviazione e in particolare la ricostruzione minuziosa di celebri incidenti aerei. Prima di diventare uno scrittore aveva infatti lavorato come pilota, lo stesso mestiere di suo padre. Uno dei suoi libri più famosi,
La virata
, raccoglie due reportage dedicati uno alla caduta del volo EgyptAir 990 nel 1999, e l’altro alla scomparsa del
volo Malaysian Airlines MH370
, avvenuta l’8 marzo 2014 mentre sorvolava l’oceano Indiano, scritti rispettivamente per l’
Atlantic
e per
Vanity Fair
.
In Italia i saggi di Langewiesche sono pubblicati da Adelphi: tra i più famosi ci sono
Esecuzioni a distanza
,
Il bazar atomico
,
Terrore dal mare
e
Regole di ingaggio
, che racconta l’uccisione di 24 civili disarmati da parte dei marines statunitensi nel 2005 ad Haditha, in Iraq.
Tag:
morti 2025
-
William Langewiesche