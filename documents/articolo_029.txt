Ben Smith a Milano, col Post - Il Post

Blog
Lunedì 16 giugno 2025
Ben Smith a Milano, col Post
Il 26 giugno, per una conversazione sul "dannato futuro dei giornali" con Luca Sofri
Condividi
Condividi
Facebook
X (Twitter)
Email
Whatsapp
Regala il Post
(Il Post)
Caricamento player
La versione breve è che giovedì 26 giugno alle 18:30 il Post ospiterà un incontro con Ben Smith, fondatore e direttore del sito di news americano
Semafor
, per una conversazione con Luca Sofri in collaborazione con la Triennale di Milano.
La spiegazione più ricca, e che il Post condivide volentieri, raccoglie una serie di informazioni che i più frequenti lettori del Post conoscono. Ben Smith è il più esperto e stimato tra i giornalisti americani che in questo secolo si sono occupati di cambiamenti e innovazione nell’informazione: ha lavorato a
Politico
, ha diretto
Buzzfeed News
, è stato “media columnist” al
New York Times
, e nel 2022 ha fondato
Semafor
assieme a Justin Smith, che allora era amministratore delegato di
Bloomberg
.
Nel 2024 il progetto editoriale del Post
Altrecose
ha pubblicato il libro di Ben Smith
Traffic
, che racconta la storia delle persone che hanno trasformato l’informazione digitale statunitense (e quindi mondiale) negli ultimi vent’anni, e alcuni degli eventi storici di cui Smith è stato testimone o persino protagonista.
Nelle prossime settimane la newsletter del Post
Charlie
compirà cinque anni: è una newsletter “sul dannato futuro dei giornali” destinata agli abbonati e alle abbonate del Post, che ha oggi diverse decine di migliaia di iscritti e che ha guadagnato un ruolo rilevante per il racconto dei cambiamenti nel giornalismo e per l’attitudine a informarne e a spiegarli a tutti i suoi fruitori e fruitori potenziali: ovvero tutti.
Charlie
presenta quindi il suo primo evento pubblico – che si aggiunge ai frequenti incontri sull’informazione e alle rassegne stampa organizzate dal Post – con l’ospite più adeguato per cominciare e per raccontare cosa stia succedendo, in quale fase dei cambiamenti digitali ci troviamo e cosa potrebbe succedere. Perché quello che cambia nei giornali cambia la realtà come la conosciamo, e alla fine cambia tutto: riconoscere i fattori in ballo aiuta a prendere le misure a ogni cambiamento.
Ben Smith sarà intervistato da Luca Sofri, peraltro direttore editoriale del Post, giovedì 26 giugno alle 18:30 al Teatro della Triennale di Milano. La partecipazione è gratuita e richiede
una registrazione sul sito della Triennale
.
Tag:
ben smith
-
giornali
-
giornalismo
-
Il Post
Mostra i commenti