La Russia ha consegnato all'Ucraina i corpi di altre 1.200 persone uccise durante la guerra - Il Post

bits
Mondo
Domenica 15 giugno 2025
La Russia ha consegnato all’Ucraina i corpi di altre 1.200 persone uccise durante la guerra
Condividi
Condividi
Facebook
X (Twitter)
Email
Whatsapp
Regala il Post
Un gruppo di prigionieri di guerra ucraini liberati dalla Russia nella regione di Chernihiv, a nord di Kiev, sabato 14 giugno (AP Photo/Evgeniy Maloletka)
La Russia
ha consegnato
all’Ucraina i corpi di altre 1.200 persone ucraine uccise durante la guerra, come previsto dagli accordi raggiunti tra i due paesi a Istanbul lo scorso 2 giugno. È il quarto scambio di questo tipo negli ultimi giorni: tra
mercoledì
e venerdì la Russia aveva restituito all’Ucraina 2.412 corpi, e sabato altri 1.200. Non è chiaro quanti di questi siano soldati e quanti civili o prigionieri di guerra. Gli accordi prevedono lo scambio dei corpi di 6mila persone uccise durante i combattimenti da entrambe le parti: i media di stato russi
sostengono
che finora l’Ucraina non ne abbia restituito nessuno.
Assieme agli scambi di prigionieri di guerra
completati
tra
fine maggio
e
inizio giugno
, la restituzione dei corpi delle persone morte è di fatto l’unico risultato dei negoziati in corso tra Russia e Ucraina, che procedono da settimane ma
senza sviluppi significativi
. Non si sa con certezza quante persone siano state uccise durante la guerra fino a questo momento. A inizio anno il presidente ucraino Volodymyr Zelensky aveva parlato di 46mila soldati uccisi e circa 380mila feriti, mentre la Russia non fornisce il numero dei propri morti dal settembre del 2022, quando aveva sostenuto che fossero meno di 6mila: è una cifra ritenuta molto poco plausibile, visto che secondo alcune stime sarebbero
più di centomila
.
– Leggi anche:
Il primo processo a un soldato russo accusato in Ucraina di aver ucciso un prigioniero di guerra
Tag:
guerra in ucraina
-
russia
-
scambio di prigionieri
-
ucraina