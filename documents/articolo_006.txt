A Nicolas Sarkozy è stata tolta la Legion d'Onore - Il Post

bits
Mondo
Domenica 15 giugno 2025
A Nicolas Sarkozy è stata tolta la Legion d’Onore
Condividi
Condividi
Facebook
X (Twitter)
Email
Whatsapp
Regala il Post
L'ex presidente francese Nicolas Sarkozy (AP Photo/Thibault Camus, File)
All’ex presidente francese Nicolas Sarkozy
è stata tolta
la Legion d’Onore, la più alta onorificenza della Francia conferita a cittadini francesi e stranieri per meriti militari ma anche civili.
La revoca è automatica in caso di condanna definitiva per un crimine o una pena detentiva di un anno o più. Da diversi anni Sarkozy, che è stato presidente dal 2007 al 2012, è stato coinvolto in una serie di processi: a febbraio del 2024
è stato condannato
in appello a un anno, con sei mesi di pena sospesa, per finanziamenti illeciti, e a dicembre è stato
condannato definitivamente
in un altro caso per corruzione a tre anni, che sta scontando agli arresti domiciliari.
Finora il presidente Emmanuel Macron si era rifiutato di revocare l’onorificenza al suo predecessore, ma all’inizio di maggio alcuni figli o nipoti di personalità insignite in passato avevano presentato un ricorso al tribunale amministrativo per chiedere di rispettare il regolamento e togliere l’onorificenza a Sarkozy. «Rimuovere la Legion d’Onore e l’Ordine Nazionale al Merito all’ex presidente Nicolas Sarkozy non è una mancanza di rispetto per la carica di presidente: è un modo per proteggerla», avevano scritto.
Oltre alle condanne già ricevute, Sarkozy è coinvolto in un
altro importante processo
per appropriazione indebita di fondi pubblici e finanziamento illegale di una campagna elettorale: è accusato insieme a 12 suoi stretti collaboratori di aver finanziato parte della sua campagna elettorale alle presidenziali del 2007 con fondi non dichiarati provenienti dal regime del dittatore libico Muammar Gheddafi, morto nel 2011.
Tag:
francia
-
nicolas sarkozy