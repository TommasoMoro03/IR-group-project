La sesta notte di bombardamenti tra Israele e Iran - Il Post

Live
mercoledì 18 giugno 2025
La sesta notte di bombardamenti tra Israele e Iran
Intanto gli Stati Uniti hanno fatto sapere di essere pronti a intervenire: tutte le notizie man mano che arrivano
Condividi
Condividi
Facebook
X (Twitter)
Email
Whatsapp
Regala il Post
Missili iraniani intercettati dai sistemi di difesa di Israele su Tel Aviv. (AP Photo/Leo Correa)
Per la sesta notte consecutiva ci sono stati bombardamenti tra Israele e Iran, poche ore dopo che gli Stati Uniti avevano fatto sapere di essere pronti a intervenire al fianco di Israele, una decisione che potrebbe avere
implicazioni enormi nella guerra
. Israele intanto ha detto di aver
distrutto gran parte delle difese aeree
dell’Iran e ha ucciso tutti i suoi principali
capi militari
.
Aggiornamenti più importanti
2 ore fa
Il cancelliere tedesco Merz dice che Israele sta
facendo «il lavoro sporco per tutti noi»
11 ore fa
Perché a Israele servono gli Stati Uniti
15 ore fa
Trump ha detto di sapere dove si trova
Khamenei, e ha chiesto la «resa incondizionata» dell’Iran
15 ore fa
J.D. Vance dice che Trump potrebbe decidere di
intervenire
17 ore fa
Israele ha ridotto il preavviso che dà alla
popolazione sugli attacchi in arrivo
17 ore fa
L’AIEA ha confermato che ci sono stati danni
alle strutture sotterranee a Natanz
19 ore fa
Altre esplosioni a Teheran
22 ore fa
Trump vuole più di un cessate il fuoco,
dice
23 ore fa
Gli ultimi attacchi iraniani hanno causato pochi danni
e nessun ferito
Live Blog
07:03
18 giugno 2025
Intanto, a Gaza
Almeno 51 persone palestinesi
sono state uccise
dai militari israeliani mentre aspettavano la distribuzione di cibo a Khan Yunis, nel sud della Striscia di Gaza. Lo ha fatto sapere il ministero della Salute della Striscia, controllato da Hamas, secondo cui altre 200 persone sono state ferite. L’esercito israeliano ha detto di aver sparato contro una folla di persone che si era radunata vicino a un camion che trasportava beni di prima necessità, rimasto bloccato in una zona dove era in corso un’operazione militare.
Da quando Israele ha permesso che il cibo e altri beni di prima necessità fossero di nuovo portati alle persone che vivono nella Striscia, almeno 400 palestinesi sono stati uccisi vicino ai centri di distribuzione. È successo soprattutto vicino ai centri della
Gaza Humanitarian Foundation (GHF)
, la criticatissima organizzazione creata da Israele per poter controllare direttamente la distribuzione di beni di prima necessità a Gaza e usare la fame come arma contro i palestinesi. Le persone uccise martedì invece non erano in un centro della GHF.
Condividi
Condividi
Facebook
X (Twitter)
Email
Whatsapp
Regala il Post
06:22
18 giugno 2025
È da 30 anni che secondo Netanyahu l’Iran è a pochi giorni dalla costruzione di una bomba atomica
Pochi giorni fa il primo ministro israeliano Benjamin Netanyahu ha giustificato l’inizio degli attacchi in territorio iraniano dicendo che servono a impedire all’Iran di riuscire a costruire una bomba atomica. Netanyahu ha detto che senza gli attacchi contro i siti nucleari iraniani, l’Iran potrebbe riuscirci nel giro di poco. È una tesi che però Netanyahu sostiene da 30 anni: il programma televisivo statunitense
The Daily Show
ha raccolto in un video diverse dichiarazioni tutte molto simili, che cominciano già nel 1995.
Condividi
Condividi
Facebook
X (Twitter)
Email
Whatsapp
Regala il Post
05:43
18 giugno 2025
Israele ha detto di aver colpito un centro dove erano prodotte centrifughe per l’arricchimento dell’uranio
L’esercito israeliano ha detto di aver bombardato nella notte un centro dove sarebbero state realizzate centrifughe per i siti nucleari iraniani, cioè i dispositivi che servono per arricchire l’uranio e renderlo utilizzabile per la fissione. L’esercito ha detto anche di aver colpito alcuni siti militari usati per la produzione di armi, tra cui i missili balistici che l’Iran sta usando negli ultimi giorni per attaccare Israele.
Condividi
Condividi
Facebook
X (Twitter)
Email
Whatsapp
Regala il Post
04:53
18 giugno 2025
Il cancelliere tedesco Merz dice che Israele sta facendo «il lavoro sporco per tutti noi»
Mercoledì il cancelliere tedesco Friedrich Merz ha espresso il suo sostegno alla guerra iniziata da Israele contro l’Iran, e in un’intervista a margine del G7 in Canada ha detto: «Questo è il lavoro sporco che Israele sta facendo per tutti noi. Anche noi siamo vittime di questo regime. Questo regime di mullah ha portato morte e distruzione nel mondo», ha detto alla tv tedesca
ZDF
. «Posso solo dire di avere il massimo rispetto per il fatto che l’esercito israeliano e il governo israeliano abbiano avuto il coraggio di farlo».
Condividi
Condividi
Facebook
X (Twitter)
Email
Whatsapp
Regala il Post
04:27
18 giugno 2025
Israele ha ricominciato a bombardare Teheran
Nella notte Israele ha lanciato diversi missili su varie zone della capitale dell’Iran: ci sono notizie di esplosioni, ma non è ancora chiaro quali siano stati gli obiettivi israeliani. In precedenza aveva avvertito la popolazione che avrebbero potuto colpire un quartiere a sud dell’aeroporto internazionale di Mehrabad, dove ci sono sia quartieri residenziali che siti militari. I siti di news iraniani scrivono che Israele avrebbe anche colpito l’università Imam Hossein, affiliata ai Guardiani della rivoluzione.
Condividi
Condividi
Facebook
X (Twitter)
Email
Whatsapp
Regala il Post
22:07
17 giugno 2025
Che cosa è successo fin qui
– Sono proseguiti per il quinto giorno consecutivo i bombardamenti israeliani sull’Iran, ai quali il regime iraniano ha risposto con il lancio di diversi missili (perlopiù intercettati dai sistemi di difesa israeliani).
– Entrambi gli eserciti hanno emesso ordini di evacuazione per le principali città (Teheran in Iran e Tel Aviv e Haifa in Israele): le persone si stanno continuando a spostare, mentre in Iran è stato fortemente limitato l’accesso a internet, rendendo le comunicazioni complicate.
– L’attenzione della giornata si è concentrata soprattutto sulla possibilità che gli Stati Uniti intervengano direttamente nella guerra al fianco di Israele: il presidente Donald Trump ha convocato una riunione del Consiglio di Sicurezza, da cui non sono uscite dichiarazioni ufficiali.
– In serata Trump ha detto però una serie di cose rilevanti: che gli Stati Uniti sanno dove si trova Ali Khamenei, il principale leader politico e religioso dell’Iran, ma di non volerlo uccidere «per ora»; ha chiesto all’Iran la «resa incondizionata» e ha detto di avere il controllo completo dello spazio aereo iraniano (Trump ha usato il pronome «noi» anche se finora tutti i bombardamenti sono stati compiuti da Israele, senza l’intervento statunitense).
Condividi
Condividi
Facebook
X (Twitter)
Email
Whatsapp
Regala il Post
21:44
17 giugno 2025
Alcuni membri del Congresso stanno valutando modi per limitare Trump
Intanto negli ultimi due giorni negli Stati Uniti alcuni parlamentari stanno sostenendo due risoluzioni che costringerebbero Donald Trump a passare dall’approvazione del Congresso prima di attaccare l’Iran. Le proposte richiamano il War Powers Resolution, una legge del 1973 pensata per limitare i poteri del presidente in caso di guerra, e consentirebbero a Trump di autorizzare da solo un’operazione militare soltanto in caso di autodifesa (quindi per esempio nel caso in cui venissero attaccate delle basi americane); al contrario, sarebbe vincolato da un’autorizzazione del Congresso.
Una risoluzione è stata presentata alla Camera da due deputati, il democratico Ro Khanna e il repubblicano Thomas Massie, mentre l’altra al Senato dal democratico Tim Kaine. Nonostante esistano preoccupazioni per un possibile coinvolgimento diretto degli Stati Uniti nella guerra tra Iran e Israele da entrambe le parti, l’iniziativa ha riscosso poco successo tra i Repubblicani, che finora sono rimasti perlopiù allineati con le posizioni del presidente.
Condividi
Condividi
Facebook
X (Twitter)
Email
Whatsapp
Regala il Post
20:00
17 giugno 2025
È finita la
riunione
del Consiglio per la sicurezza nazionale, alla Casa Bianca.
Condividi
Condividi
Facebook
X (Twitter)
Email
Whatsapp
Regala il Post
19:55
17 giugno 2025
Perché a Israele servono gli Stati Uniti
Israele vuole distruggere i siti legati al
programma nucleare iraniano
ed evitare così che l’Iran riesca a costruire una bomba nucleare. Molti dei principali impianti in cui l’Iran arricchisce l’uranio (il procedimento necessario tra le altre cose per produrre un’arma atomica) sono però ben protetti e costruiti sottoterra: non sono raggiungibili con le armi di cui dispone Israele.
Gli Stati Uniti hanno delle bombe molto potenti (dette “
bunker buster
”, demolitore di bunker) che potrebbero colpirli e danneggiarli, ma finora si sono sempre rifiutati di venderle a Israele. Ora si sta discutendo della possibilità che Trump cambi idea.
Trump e Netanyahu alla Casa Bianca, lo scorso aprile (AP Photo/Mark Schiefelbein)
Le bombe
bunker buster
servirebbero in particolare per distruggere l’impianto nucleare di Fordo, uno dei più importanti, che è costruito all’interno di una montagna. Israele lo considera uno dei suoi principali obiettivi. Il
New York Times
scrive
che per colpirlo e danneggiarlo non basterebbe una sola bomba, ma ne servirebbero diverse sganciate a più riprese, in un’operazione condotta con mezzi e soldati statunitensi.
Diversi analisti ritengono che se l’Iran riuscisse a preservare l’impianto di Fordo avrebbe ancora le strumentazioni necessarie per costruire, in futuro, un’arma nucleare.
Condividi
Condividi
Facebook
X (Twitter)
Email
Whatsapp
Regala il Post
19:03
17 giugno 2025
È in corso alla Casa Bianca una riunione a porte chiuse del Consiglio per la sicurezza nazionale. Sono presenti Trump, la direttrice dell’intelligence
Tulsi Gabbard
e vari altri consiglieri dell’amministrazione.
Condividi
Condividi
Facebook
X (Twitter)
Email
Whatsapp
Regala il Post
18:32
17 giugno 2025
Intanto accedere a internet in Iran è sempre più difficile
Il governo iraniano ha fortemente limitato l’accesso a internet in tutto il paese per evitare attacchi informatici israeliani. Alcune fonti governative rimaste anonime hanno detto al
New York Times
che la banda (la misura che indica la quantità di dati che possono passare su una connessione in un certo tempo, e quindi la velocità) è stata ridotta dell’80 per cento e che verrà sostanzialmente azzerata in serata, per essere sostituita da una rete intranet statale.
Da ore cittadini iraniani riportavano problemi di connessione e soprattutto con l’uso delle VPN, cioè quei servizi che permettono di aggirare il blocco governativo dei social media e delle app di messaggistica (tra gli altri), ora più utili che mai per organizzarsi e rimanere in contatto con familiari e amici.
Condividi
Condividi
Facebook
X (Twitter)
Email
Whatsapp
Regala il Post
18:01
17 giugno 2025
L’Iran dice che sta preparando «un’azione punitiva», mentre continuano ad arrivare notizie di esplosioni a Teheran
Il capo di Stato maggiore dell’esercito iraniano ha intimato ai residenti israeliani delle città di Haifa (nel nord) e Tel Aviv (nel centro) di evacuarle. Il generale Abdolrahim Mousavi ha aggiunto che «le operazioni portate avanti fin qui sono state un avvertimento» e che sarà avviata presto «un’azione punitiva» da parte dell’Iran. Mousavi è succeduto a Mohammad Bagheri, ucciso negli attacchi israeliani nella notte tra il 12 e il 13 giugno.
Nel frattempo i media di stato iraniani riportano grosse esplosioni a Teheran.
Condividi
Condividi
Facebook
X (Twitter)
Email
Whatsapp
Regala il Post
17:24
17 giugno 2025
Un gruppo hacker vicino a Israele ha rivendicato un attacco informatico contro una grossa banca iraniana
Un gruppo di hacker ritenuto vicino a Israele ha rivendicato un attacco informatico contro una delle più grandi banche dell’Iran, Sepah, di proprietà pubblica. Nel corso della giornata diversi clienti hanno riportato problemi con il ritiro di soldi agli sportelli e i servizi di homebanking, e il sito iraniano è offline: per il momento la banca ha confermato di aver avuto problemi tecnici, ma non di aver subito un attacco informatico.
Il gruppo è noto con il nome Predatory Sparrow (“passero rapace”, o Gonjeshke Darande in lingua farsi). Ha rivendicato l’attacco come un’iniziativa propria, ma diversi report giornalistici e alcuni funzionari statunitensi lo hanno descritto in passato come collegato al governo israeliano.
Non è la prima volta che Predatory Sparrow attacca l’Iran: era accaduto nel 2021, quando aveva messo fuori uso il sistema di distribuzione del carburante, rendendo inutilizzabili più di 4mila pompe di benzina.
Condividi
Condividi
Facebook
X (Twitter)
Email
Whatsapp
Regala il Post
16:47
17 giugno 2025
Trump ha detto di sapere dove si trova Khamenei, e ha chiesto la «resa incondizionata» dell’Iran
Il presidente degli Stati Uniti Donald Trump
ha scritto
tre messaggi in rapida sequenza sul suo social Truth, riferiti alla guerra in corso tra Iran e Israele: ha detto di sapere dove si trova l’ayatollah Ali Khamenei, ha chiesto la resa dell’Iran e ha detto di avere il controllo completo dello spazio aereo iraniano.
Khamenei è la massima autorità politica e religiosa dell’Iran, quindi l’uomo più importante del regime. Trump ha detto che gli Stati Uniti sanno «esattamente» dove si trova, e lo ha definito «un bersaglio facile». Ha aggiunto però che gli Stati Uniti non hanno intenzione di ucciderlo, «almeno per ora».
Dall’inizio della guerra
molti si chiedono
dove si trovi Khamenei e soprattutto se Israele – o gli Stati Uniti, il loro principale alleato – fossero a conoscenza della sua posizione e fossero in grado di eliminarlo (o se volessero farlo). Lunedì il primo ministro israeliano Benjamin Netanyahu si era detto favorevole alla sua uccisione, e secondo alcuni funzionari statunitensi Israele avrebbe condiviso con gli Stati Uniti anche un piano per farlo, che però sarebbe stato bloccato da Trump.
Poco dopo il post su Khamenei, Trump ne ha pubblicato
un altro
in cui ha chiesto «LA RESA INCONDIZIONATA!» dell’Iran, senza aggiungere altro.
Ha detto
anche di avere il «completo e totale» controllo dei cieli iraniani. Israele
ha distrutto gran parte delle difese aeree iraniane
, e negli ultimi giorni i suoi caccia hanno bombardato la capitale Teheran quasi indisturbati.
Trump ha usato il pronome «noi» («noi abbiamo il completo e totale controllo»), anche se finora tutti i bombardamenti sono stati compiuti da Israele, senza l’intervento statunitense. Come
detto
poco prima dal suo vice J.D. Vance, e riferito da vari giornali internazionali, Trump sta però valutando la possibilità di entrare nella guerra a fianco di Israele, non è chiaro in che modo.
Condividi
Condividi
Facebook
X (Twitter)
Email
Whatsapp
Regala il Post
16:30
17 giugno 2025
J.D. Vance dice che Trump potrebbe decidere di intervenire
Il vicepresidente degli Stati Uniti, J.D. Vance, ha pubblicato un lungo tweet in cui prova a spiegare la posizione di Donald Trump sul programma militare iraniano e sulla guerra in corso. Da giorni, e soprattutto da oggi, in molti si chiedono se gli Stati Uniti decideranno di intervenire direttamente nella guerra a fianco di Israele, una decisione che avrebbe enormi implicazioni.
Vance non ha dato una risposta chiara, dicendo che spetta al presidente. Ha comunque detto che Trump «potrebbe decidere di aver bisogno di prendere
ulteriori misure
per mettere fine all’arricchimento dell’uranio da parte dell’Iran», senza specificare quali.
Condividi
Condividi
Facebook
X (Twitter)
Email
Whatsapp
Regala il Post
15:55
17 giugno 2025
I primi turisti stranieri hanno iniziato a lasciare Israele
Martedì i primi gruppi di visitatori stranieri rimasti bloccati in Israele hanno iniziato a fare ritorno verso i rispettivi paesi. I viaggi di rientro prevedono prima un tragitto via terra verso l’Egitto o la Giordania, e poi un volo verso l’Europa. Non è possibile partire da Israele perché il suo spazio aereo è chiuso dall’inizio dei bombardamenti, venerdì. Fra i paesi che hanno organizzato i viaggi di rientro ci sono la Polonia, l’Austria, la Germania e la Repubblica Ceca. Il governo israeliano stima che nel paese rimangano quasi 38mila turisti stranieri bloccati.
Cittadini austriaci e polacchi fuori da un hotel di Tel Aviv in attesa di essere portati fuori dal paese (AP Photo/Baz Ratner)
Lo stesso problema vale per i cittadini israeliani rimasti all’estero: i primi voli per rimpatriarli dall’Europa dovrebbero iniziare mercoledì, e saranno operati dalle principali compagnie israeliane. Il loro caso è più complicato, dato che il governo sconsiglia ai propri cittadini di passare da Egitto e Giordania per motivi di sicurezza: i voli quindi arriveranno direttamente in Israele.
Condividi
Condividi
Facebook
X (Twitter)
Email
Whatsapp
Regala il Post
14:55
17 giugno 2025
In Iran la conduttrice interrotta dal bombardamento israeliano è diventata un’icona del regime
In Iran il regime sta provando a trasformare Sahar Emami, la conduttrice della televisione statale che martedì
era stata interrotta
da un bombardamento israeliano mentre era in onda, in una sorta di simbolo della resistenza iraniana contro Israele.
Tra le altre cose è stato apposto un grosso cartellone su via Vali-e Asr, una delle strade principali di Teheran, che mostra Emami pochi istanti prima dell’attacco.
La conduttrice è stata anche molto elogiata da vari politici e membri del governo, tra cui il presidente
Massoud Pezeshkian
, che l’ha definita un «simbolo di resilienza». Il portavoce del governo Fatemeh Mohajerani l’ha paragonata a un’eroina della tradizione letteraria persiana.
In Iran la grandissima parte dei media, e quindi anche delle reti televisive, è controllata dal regime e segue la sua propaganda. Emami in particolare lavora per l’Islamic Republic of Iran Broadcasting (IRIB), il grande network che ha il monopolio delle trasmissioni tv e radio nel paese.
Nonostante le molti lodi, alcuni cittadini si sono detti scettici riguardo al tentativo di presentare la conduttrice come un’icona del popolo iraniano. Sara, un’infermiera di Teheran (il cognome non è stato diffuso),
ha detto
per esempio al
Financial Times
che la scena trasmessa in tv le è sembrata «una performance»: Emami «sapeva che se avesse mantenuto la calma per qualche secondo in diretta televisiva, sarebbe diventata un’eroina… e la Repubblica Islamica la sta sfruttando per i suoi scopi propagandistici».
Condividi
Condividi
Facebook
X (Twitter)
Email
Whatsapp
Regala il Post
14:38
17 giugno 2025
Israele ha ridotto il preavviso che dà alla popolazione sugli attacchi in arrivo
L’esercito israeliano ha detto di non poter più garantire di inviare una notifica ai telefoni fra i 15 e i 30 minuti prima del lancio dei missili balistici iraniani,
come ha fatto negli ultimi quattro giorni
osservando i preparativi dei militari iraniani per il lancio. Ora invierà comunque un’allerta
10 minuti prima
del suono delle sirene antiaeree, cioè appena viene individuato il lancio dei missili. Fra il suono delle sirene e l’impatto dei missili passano circa 90 secondi. L’allerta anticipata permette a chi non si trova nelle vicinanze di un rifugio antiaereo di trovarlo ed entrarvi.
Condividi
Condividi
Facebook
X (Twitter)
Email
Whatsapp
Regala il Post
14:02
17 giugno 2025
L’AIEA ha confermato che ci sono stati danni alle strutture sotterranee a Natanz
L’agenzia dell’ONU per l’energia atomica ha detto che il sito del programma nucleare iraniano, colpito dai primi bombardamenti israeliani il 13 giugno, ha subito danni anche alle strutture sotterranee. Finora erano stati accertati solo quelli alle strutture in superficie.
Una foto satellitare del sito di Natanz il 14 giugno, dopo il bombardamento israeliano (EPA/MAXAR TECHNOLOGIES)
I locali sotterranei sono quelli dove si trovano i macchinari più importanti di Natanz, cioè
le centrifughe per l’arricchimento dell’uranio
, un processo che serve per usarlo sia nelle centrali nucleari sia nelle armi atomiche. L’entità di eventuali danni alle centrifughe stesse non è stata specificata.
Condividi
Condividi
Facebook
X (Twitter)
Email
Whatsapp
Regala il Post
13:13
17 giugno 2025
Più di 450 persone sono state uccise in Iran finora
Lo ha detto la ong Human Rights Activists in Iran (HRAI), che si occupa della tutela dei diritti umani nel paese, ha sede negli Stati Uniti e sta tenendo traccia di tutte le morti da quando sono iniziati i bombardamenti israeliani. Secondo la ong sono stati uccisi 224 civili e 109 militari, mentre altre 119 persone uccise non sono state ancora identificate. Finora le autorità iraniane avevano parlato di circa 200 persone uccise.
Condividi
Condividi
Facebook
X (Twitter)
Email
Whatsapp
Regala il Post