Luca De Meo non sarà più l'amministratore delegato di Renault - Il Post

bits
Economia
Domenica 15 giugno 2025
Luca De Meo non sarà più l’amministratore delegato di Renault
Condividi
Condividi
Facebook
X (Twitter)
Email
Whatsapp
Regala il Post
Luca De Meo prima del Gran Premio di Formula 1 all'Autodromo Enzo e Dino Ferrari di Imola, 18 maggio 2025 (Luca Martini/SOPA Images via ZUMA Press Wire, ANSA)
Il manager italiano Luca De Meo non sarà più l’amministratore delegato dell’azienda automobilistica Renault, un ruolo che ricopriva dal 2020. In un
comunicato
, il consiglio di amministrazione del gruppo ha fatto sapere che De Meo lascerà l’incarico per «affrontare nuove sfide al di fuori del settore automobilistico» e che le sue dimissioni avranno effetto dal prossimo 15 luglio. Non è ancora chiaro chi prenderà il suo posto. Secondo
Le Figaro
, De Meo dovrebbe invece diventare il direttore generale del gruppo di lusso Kering, nell’ambito del processo di riorganizzazione voluto dall’azionista di maggioranza François-Henri Pinault. Kering non ha commentato.
De Meo è noto per aver rilanciato la Fiat grazie alla nuova 500, e prima di dirigere il gruppo Renault era presidente dell’azienda automobilistica Seat, del gruppo Volkswagen. Fu scelto come amministratore delegato di Renault in seguito allo scandalo legato all’ex capo
Carlos Ghosn
: alla fine del 2019 era
scappato
dal Giappone dopo essere stato accusato di aver deliberatamente sottostimato i propri compensi nei report alle autorità di borsa, e di aver utilizzato beni aziendali a fini personali quando era a capo dell’azienda giapponese Nissan.
Tag:
luca de meo
-
renault