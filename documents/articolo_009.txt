Un uomo ha percorso in auto un pezzo della scalinata di Trinità dei Monti a Roma, e non è il primo - Il Post

bits
Italia
Martedì 17 giugno 2025
Un uomo ha percorso in auto un pezzo della scalinata di Trinità dei Monti a Roma, e non è il primo
Condividi
Condividi
Facebook
X (Twitter)
Email
Whatsapp
Regala il Post
(Ansa/Vigili del fuoco)
Nella notte tra lunedì e martedì un uomo di 80 anni ha
percorso
in auto un tratto della scalinata di Trinità dei Monti a Roma: è stato fermato e identificato dalla polizia locale, che poi lo ha denunciato. L’auto, un vecchio modello di Mercedes, è stata rimossa dai vigili del fuoco. Non è chiaro se l’uomo lo abbia fatto volontariamente o per errore.
La scalinata, che collega piazza di Spagna alla chiesa di Trinità dei Monti, è uno dei monumenti più famosi della città, e ovviamente non è destinata al traffico. Non è tuttavia la prima volta che qualcuno prova a percorrerla con un mezzo a motore: nel 2022 per esempio un imprenditore
aveva fatto lo stesso
con una Maserati presa a noleggio, danneggiando i primi gradini; nello stesso anno due turisti statunitensi erano stati multati per aver fatto
scendere un monopattino elettrico
lungo la scalinata. Proprio quell’estate, per evitare situazioni di questo tipo, il consiglio comunale di Roma aveva approvato all’unanimità una
mozione
per fare montare dei dissuasori all’ingresso della scalinata, ma finora non è successo.
Tag:
chiesa di trinità dei monti
-
roma